---
layout: poi
wikidatum: Q109942739
title:  Κολυμπήθρες στο Πάπιγκο
image: assets/images/Κολυμπήθρες_Πάπιγκο.jpg
---

# Λίγα λόγια...
Πρόκειται για κοιλώματα στα ασβεστολιθικά πετρώματα τα οποία δημιουργήθηκαν από την κίνηση των νερών του ρέματος Ρογκοβό. Το φυσικό αυτό φαινόμενο οι ντόπιοι το εκμεταλλεύονται φράζοντας τις δυο μεγαλύτερες «κολυμπήθρες» δημιουργώντας έτσι πισίνες με κρύο, τρεχούμενο και φυσικά πεντακάθαρο νερό. Τις υπόλοιπες εποχές του χρόνου πάλι, που τα μικρά φράγματα είναι ανοιχτά και η ροή του νερού φυσική, η ομορφιά στο μικρό αυτό φαράγγι δεν μειώνεται στο ελάχιστο. Είναι μια ευκαιρία άλλωστε να παρατηρήσετε καλύτερα τη διαβρωτική παντοδυναμία του νερού πάνω στα πετρώματα.

# Πώς θα πάτε;
Για να βρεθείτε στο μικρό δροσερό παράδεισο, αρχικά θα διανύσετε περίπου 1 χιλιόμετρο της διαδρομής από το Μεγάλο Πάπιγκο προς το Μικρό. Εκεί, πάνω σε μια δεξιά απότομη στροφή, θα συναντήσετε μικρό γεφυράκι και το πλάτωμα όπου θα αφήσετε το όχημά σας. Θα περπατήσετε 150μ. περίπου στο λιθόστρωτο μονοπάτι που ξεκινά από τη βόρεια άκρη του γεφυριού για να βρείτε τις κολυμπήθρες.
