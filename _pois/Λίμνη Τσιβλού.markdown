---
layout: poi
wikidatum: Q15057232
title:  Λίμνη Τσιβλού
image: assets/images/Tsivlos_Lake.jpg
---

# Ένα στολίδι της φύσης
Σε υψόμετρο 780μ. και σε απόσταση μόλις 2 ωρών από την Αθήνα, βρίσκεται αυτό το υπέροχο δημιούργημα της φύσης, η Λίμνη Τσιβλού! Μια φυσική λίμνη με ζωή λιγότερο από εκατό χρόνια αφού προστέθηκε στον γεωφυσικό χάρτη της περιοχής μόλις το 1913. Δημιουργήθηκε όταν σημειώθηκε κατολίσθηση στην περιοχή το 1913, με αποτέλεσμα να εξαφανιστούν δύο χωριά. Ο όγκος της γης που αποσπάστηκε βίαια, έφραξε την κοίτη του ποταμού Κράθη, δημιουργώντας έτσι με τα νερά του δύο λίμνες. Με το πέρασμα των χρόνων η μία λίμνη ξεράθηκε, ενώ απέμεινε μόνο εκείνη που πήρε το όνομά της από το χωριό που υπήρχε εκεί.

Θεωρείται μια από τις νεότερες ορεινές λίμνες της Ευρώπης και είναι περιτριγυρισμένη από ένα πανέμορφο καστανοδάσος, ανάμεσα σε καταπράσινα έλατα και πεύκα με ένα πλούσιο οικοσύστημα. 

