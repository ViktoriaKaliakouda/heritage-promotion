---
layout: poi
wikidatum: Q2071883
title:  Καλντέρα
image: assets/images/caldera.jpg
---

# Λίγα λόγια...
Οι απότομες ηφαιστειογενείς πλαγιές που περιτριγυρίζουν τα ηφαιστειακά νησάκια της Παλαιάς και Νέας Καμένης, γύρω από την εντυπωσιακή Καλντέρα, διαμορφώνουν ένα σπάνιο φυσικό περιβάλλον. Σύμφωνα με ορισμένες θεωρίες, η Καλντέρα λεγόταν ότι έκρυβε το μυστικό της Χαμένης Ατλαντίδας. Ο ξακουστός εξερευνητής Ζακ Κουστώ είχε ασχοληθεί με τον μύθο της. Όμως, η ταύτιση της Χαμένης Ατλαντίδας με το μέρος της Σαντορίνης που βυθίστηκε δεν έχει επιβεβαιωθεί μέχρι τώρα. Μετά την τελευταία ηφαιστειακή έκρηξη, καταστράφηκαν σχεδόν όλοι οι οικισμοί της Σαντορίνης. Οι κάτοικοι του νησιού κατάφεραν να φέρουν ξανά στο νησί την ανάπτυξη και τον τουρισμό. Σήμερα όταν τα πλοία φτάνουν στη Θήρα, οι τουρίστες μπορούν να διακρίνουν στις παρυφές της Καλντέρας τα πανέμορφα άσπρα σπιτάκια που υπάρχουν στις πλαγιές του νησιού.

# Γιατί να επιλέξει κανείς την Σαντορίνη;
Σ’ ολόκληρο το νησί υπάρχουν οικισμοί με όμορφα κτίρια. Ξενοδοχεία και εστιατόρια που κυριολεκτικά κρέμονται στην άκρη του οικισμού. Είναι μερικά από τα μοναδικά τοπία που έχει η μαγευτική Καλντέρα. Η πανοραμική θέα από τα δωμάτια είναι πραγματικά σπάνια και σε συνδυασμό με τις υψηλής ποιότητας υπηρεσίες και εγκαταστάσεις των τουριστικών μονάδων, καθιστούν τη Σαντορίνη ιδανική επιλογή για διακοπές, και όχι μόνο καλοκαιρινές. Ένα από τα χαρακτηριστικά σημεία στη μαγευτική Καλντέρα είναι το γραφικό λιμανάκι Αμμούδι, κάτω από την Οία. Τα κτίριά του παλαιότερα ήταν αποθήκες και από εκεί φορτώνονταν στα σκάφη διάφορα προϊόντα. Πολλά κτίσματα αναστηλώθηκαν κατά την ανοικοδόμηση που πραγματοποιήθηκε μετά το σεισμό του 1956. Η Σαντορίνη αποτελεί τον ονειρεμένο προορισμό που θα περάσεις σίγουρα ειδυλλιακές διακοπές με θέα που σου κόβει την ανάσα. Δεν είναι σίγουρα τυχαίο το ότι το ηλιοβασίλεμα του νησιού είναι παγκοσμίως γνωστό.

